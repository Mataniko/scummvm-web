---
title: "ScummVM 1.8.1 \"Lost with Sherlock\" è finalmente arrivato!"
date: 1457098560
author: sev
---

No, non vogliamo farne una regola di far passare sempre più tempo fra una release e l'altra! Sono passati mesi dall'ultima release, ma nel frattempo un sacco di lavoro è stato fatto, e il risultato è una delle nostre release più significative di sempre.

ScummVM 1.8 aggiunge il supporto a *dieci* nuovi giochi con otto motori nuovi di zecca:

*   *Amazon: Guardians of Eden*
*   *Beavis and Butthead in Virtual Stupidity*
*   *Broken Sword 2.5: The Return of the Templars*
*   *Labyrinth of Time*
*   *Rex Nebular and the Cosmic Gender Bender*
*   *Sfinx*
*   *The Lost Files of Sherlock Holmes: The Case of the Rose Tattoo*
*   *The Lost Files of Sherlock Holmes: The Case of the Serrated Scalpel*
*   *Zork: Grand Inquisitor*
*   *Zork Nemesis: The Forbidden Lands*

Oltre ai nuovi giochi, abbiamo aggiornato l'emulatore MT-32 incorporando l'ultima versione upstream di munt e abilitato Miles Audio per quei giochi che originariamente lo supportavano. I giochi non hanno mai suonato così bene in ScummVM!

Abbiamo anche riscritto tutto il sottosistema grafico in AGI. I titoli Sierra vanno bene come mai prima d'ora, compresi i menu specifici per le singole piattaforme, le palette colore e i font per le versioni Apple IIgs, Atari ST e Amiga dei giochi. È addirittura possibile passare dal look'n'feel di una piattaforma a un altro. Ah, i giochi in versione Apple IIgs ora vanno alla velocità corretta.

Tra le nuove piattaforme supportate spicca GCW-Zero (sev è riuscito a farsene finalmente arrivare uno dal Kickstarter) e Raspberry Pi.

Tra una cosa e l'altra siamo anche riusciti a spostare tutto il sito su un nuovo server e abbiamo aggiunto il supporto alle traduzioni al nostro sito. Se vuoi aiutarci a tradurre le news e i contenuti, [qui](http://wiki.scummvm.org/index.php/HOWTO-Translate_ScummVM_Web_Site) c'è una guida.

Queste sono solo alcune delle novità salienti. Un elenco completo si trova nelle [release note](/frs/scummvm/1.8.0/ReleaseNotes); gli eseguibili si possono scaricare come sempre dalla pagina dei [download](/downloads/). Al momento di scrivere non tutti i mantainer dei singoli port hanno già caricato la versione aggiornata del package per la propria piattaforma; ti chiediamo di avere un po' di pazienza se ancora non trovi il download per il tuo sistema.

Non perderti nel Labirinto, e nella peggiore delle ipotesi puoi sempre provare a chiedere aiuto a Mr. Holmes. (Promettiamo che non passerà ancora così tanto tempo prima della prossima release)
