---
title: "Το *Blade Runner* (1997) της Westwood είναι επιτέλους διαθέσιμο για αγορά ως ψηφιακό περιεχόμενο"
date: 1576607888
author: sev
---

Με ιδιαίτερο ενθουσιασμό σας ανακοινώνουμε ότι το point and click παιχνίδι περιπέτειας *Blade Runner*, που ανέπτυξε η Westwood Studios και κυκλοφόρησε αρχικά το 1997, είναι [πλέον ξανά διαθέσιμο προς αγορά (ως ψηφιακό περιεχόμενο)](http://gog.com/game/blade_runner?pp=22d200f8670dbdb3e253a90eee5098477c95c23d), χάρη στις προσπάθειες του GOG.com. Αυτή η νέα ψηφιακά διαθέσιμη έκδοση περιλαμβάνει όλες τις επίσημες γλώσσες για τις ομιλίες στο παιχνίδι (Αγγλικά, Γαλλικά, Ιταλικά, Ισπανικά και Γερμανικά).

Φυσικά, το παιχνίδι εκτελείται με τη μηχανή του ScummVM, το οποίο σημαίνει ότι περικλείει διορθώσεις σε διάφορα προβλήματα καθώς και βελτιώσεις χειρισμού (όπως χρήση ροδέλας ποντικιού για κύλιση στο KIA και υποστήριξη υποτίτλων που έφτιαξαν φίλοι του παιχνιδιού) σε σχέση με την αρχική έκδοση του παιχνιδιού του 1997.

Θα βρείτε υπότιτλους για τις Αγγλικές και Γαλλικές εκδόσεις του παιχνιδιού στην κατηγορία *Παιχνίδια* του ιστότοπου του ScummVM.

Εξακολουθούμε να έχουμε σχέδια για την ολοκλήρωση της ειδικής έκδοσης του παιχνιδιού με περιεχόμενο που έχει ανακτηθεί από κομμάτια κώδικα και πόρους που βρίσκονται ήδη στα αρχεία του παιχνιδιού αλλά έχουν μείνει αχρησιμοποίητα.

ΥΓ. Αν χρησιμοποιήσετε τον παραπάνω σύνδεσμο προς το GOG.com για να κάνετε την αγορά σας, η ομάδα του ScummVM λαμβάνει μια μικρή προμήθεια από αυτή.
