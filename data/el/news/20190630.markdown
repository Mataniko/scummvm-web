---
title: "Περί Quest for Glory, και λίγο από Παιχνίδια Hoyle!"
date: 1561901196
author: bluegr
---

Βρισκόσαστε σε μια σκοτεινή σπηλιά, στη μυστηριώδη χώρα που ονομάζεται Mordavia... Εξοπλίστε τον ήρωά σας και αντιμετωπίστε τον παλιό σας εχθρό, τον μοχθηρό Ad Avis! Και αν τα βρείτε σκούρα με αυτή την αποστολή σας, μπορείτε πάντα να αράξετε με ένα παιχνίδι από τη συλλογή Hoyle!

Η ομάδα του ScummVM ανακοινώνει περήφανα την υποστήριξη για τα ακόλουθα παιχνίδια, που είναι έτοιμα προς δημόσια δοκιμή:

*   Quest for Glory: Shadows of Darkness (Σκιές του Σκότους) (γνωστό και ως QFG4)
*   Hoyle Classic Games (Κλασσικά Παιχνίδια)
*   Hoyle Bridge (Μπριτζ)
*   Hoyle Children's Collection (Παιδική Συλλογή)
*   Hoyle Solitaire (Πασιέντζα)

Οι εκδόσεις για CD και δισκέτες (floppy) του QFG4 υποστηρίζονται κι οι δύο. Σημειώστε ότι το παιχνίδι πόκερ από τα Κλασσικά Παιχνίδια Hoyle (Hoyle Classic Games) δεν υποστηρίζεται ακόμα.

Οπότε, βρείτε τα παιχνίδια σας, ή αγοράστε το QFG4 ψηφιακά από το [GOG](https://www.gog.com/game/quest_for_glory), και πάρτε την πιο πρόσφατη [διανομή ανάπτυξης (development build) του ScummVM ](https://buildbot.scummvm.org/builds.html) για την πλατφόρμα της προτίμησής σας. Οποιαδήποτε προβλήματα αντιμετωπίσετε χρειάζεται να τα υποβάλετε στον [ιστότοπο αναφοράς προβλημάτων του ScummVM](https://bugs.scummvm.org/).
