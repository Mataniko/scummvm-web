---
title: "Το ScummVM “Interactive Fantasy” 2.2.0 (Διαδραστική Φαντασία) ξεπροβάλει στο Φως"
date: 1601216320
author: sev
---

Έχουμε νέα κυκλοφορία του ScummVM έτοιμη. Είναι μια συναρπαστική έκδοση, καθώς αγκαλιάζει παιχνίδια adventure που κυκλοφόρησαν από το 1976! Σωστά καταλάβατε, το περίφημο _Colossal Cave Adventure_, το πρώτο παιχνίδι και "Διαδραστικό Μυθιστορήμα" (Interactive Fiction), υποστηρίζεται πλέον από το ScummVM.

Πέρα από αυτό (και περίπου άλλα 1594 Διαδραστικά Μυθιστορήματα ακόμα), έχουμε προσθέσει τρεις (3) ακόμα μηχανές παιχνιδιών, ενώ επεκτείναμε άλλες τέσσερις (4), με συνέπεια να ενταχθούν τα ακόλουθα παιχνίδια στη λίστα των υποστηριζόμενων τίτλων:

* _Blazing Dragons_
* _Eye of the Beholder - η Sega CD έκδοση_
* _Griffon Legend_
* _Διαδραστικά Μυθιστορήματα_
* _Operation Stealth_
* _Police Quest: SWAT_
* _Prince and the Coward, με μετάφραση στα Αγγλικά_
* _Ultima IV - Quest of the Avatar_
* _Ultima VI - The False Prophet_
* _Ultima VIII - Pagan_

Όπως θα διαπιστώσατε, συνεχίζουμε την εξερεύνησή μας στον κόσμο των RPG παιχνιδιών (παιχνίδια ρόλων).

Άλλες αξιοσημείωτες αλλαγές είναι: μια διανομή για το MorphOS που γράφτηκε πλήρως από την αρχή, ένα υποσύστημα για αυτόματη αποθήκευση παιχνιδιού το οποίο υποστηρίζει σχεδόν κάθε μηχανή του ScummVM, υποστήριξη για εμφάνιση κειμένου από Δεξιά-Προς-τα-Αριστερά στο GUI (γραφικό περιβάλλον διεπαφής) μας, ενημέρωση του κώδικα προσομοίωσης ήχου σε MT-32, και Πλούσια Παρουσίας (Rich Presence) στο Discord.

Πλέον υποστηρίζουμε και διάφορες πρόσθετες εκδόσεις του ίδιου παιχνιδιού γα κάποιους τίτλους, και έχουμε βελτιώσει αισθητά τις μηχανές Illusions, Kyra, Lab, Queen, Titanic, Xeen και ZVision. Υπάρχει επίσης βελτιωμένη υποστήριξη για το Maniac Mansion, τις εκδόσεις του για NES και Apple //gs. Ως συνήθως, συνεχίζουμε να διορθώνουμε και θέματα στον κώδικα πάνω από τριάντα (30) παιχνιδιών της SCI μηχανής και προσθέσαμε υποστήριξη μουσικής Roland D-110 σε αυτά τα παιχνίδια.

Βεβαίως, μπορείτε να βρείτε τις πλήρεις Σημειώσεις Κυκλοφορίας (Release Notes) [εδώ](https://www.scummvm.org/frs/scummvm/2.2.0/ReleaseNotes.html).

Κατεβάστε το ScummVM από τη [σελίδα Λήψεων](https://www.scummvm.org/downloads), ή, αν είσαστε σε Windows ή macOS, τότε μπορείτε να αφήσετε την αυτόματη ενημέρωση να το φέρει σε σας.

Επιπρόσθετα, κυκλοφορούμε μια νέα διανομή για το Android σε κανάλι δοκιμαστικών εκδόσεων (Beta) και χρειαζόμαστε τη βοήθειά σας με τις δοκιμές. Θα το εκτιμούσαμε πολύ να μας δώσετε τα σχόλιά σας στο [επιμέρους forum μας για την Android διανομή](https://forums.scummvm.org/viewforum.php?f=17).

Ήρθε η ώρα να βυθιστείτε σε ένα καλό Διαδραστικό Μυθιστόρημα ή να καβουρντίσετε μερικά τερατάκια στο Ultima με μια Καυτή Φωτιά (Blazing Fire), αν έχετε τη δύναμη του δράκου φυσικά.
