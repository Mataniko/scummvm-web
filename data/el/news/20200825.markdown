---
title: "Είστε έτοιμοι για ένα Θρύλο (Legend);"
date: 1598362143
author: sev
---

Η Ομάδα του ScummVM ανακοινώνει περήφανα την υποστήριξη για ένα μικρό δωρεάν (freeware) παιχνίδι ρόλων (RPG) που ονομάζεται <i>The Griffon Legend</i>. Είχε [αρχικά](http://syn9.thehideoutgames.com/index_backup.php) γραφτεί στην γλώσσα προγραμματισμού FreeBASIC από τον  Daniel "Syn9" Kennedy και αργότερα μεταφέρθηκε στην κονσόλα GCW0 από τον Dmitry Smagin, και σε αυτή τη μεταφορά βασίζεται η δική μας έκδοση.

Η περίληψη του παιχνιδιού αναφέρει:

&gt; 500 χρόνια μετά τον πόλεμο μεταξύ Griffon και Δράκων, οι Δράκοι
έχουν επιστρέψει για να διεκδικήσουν και πάλι την αυτοκρατορία τους. Πόλεις πέφτουν,
πολύς κόσμος πεθαίνει, και ο μοναχικός Griffon Knight (Ιππότης) Fayne
βρίσκεται στην μέση αυτών των εξελίξεων.

Καθώς το παιχνίδι είναι δωρεάν (freeware), μπορείτε να το κατεβάσετε απευθείας από την [σελίδα Λήψεων Παιχνιδιών](https://www.scummvm.org/games/) ή από την [επίσημη ιστοσελίδα του](http://syn9.thehideoutgames.com/index_backup.php?table=griffonlegend). Θα χρειαστείτε την τελευταία [υπό ανάπτυξη διανομή](https://buildbot.scummvm.org/builds.html) του ScummVM για να το παίξετε. Όπως συνήθως, αν αντιμετωπίσετε προβλήματα, παρακαλούμε να τα υποβάλετε στον [ιστότοπο αναφοράς προβληματων (bug tracker)](https://bugs.scummvm.org/).
