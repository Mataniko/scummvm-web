---
title: "Έχουμε πιο πολλές ζωές κι από τον LeChuck!"
date: 1025530560
author: ender
---

Λοιπόν φίλοι μας, είμαστε ακόμα ζωντανοί μέχρι στιγμής. Αυτό τον καιρό μιλάμε με την LucasArts για να δούμε αν μπορούμε να διαπραγματευτούμε μια συμφωνία. Για να πούμε την αλήθεια, ενώ ελπίζουμε ότι κάτι τέτοιο είναι δυνατό, διατηρούμε τις αμφιβολίες μας πως η πρόταση συμφωνίας που ενδέχεται να κάνει η LucasArts θα μας δώσει τις συγκεκριμένες ελευθερίες που χρειαζόμαστε για την ανάπτυξη. Ένας από τους πιο μεγάλους φόβους των περισσότερων εταιριών είναι η άδεια χρήσης GPL (General Public License). Κάποιες εταιρίες θεωρούν πως αυτό δίνει στους χρήστες πάρα πολύ μεγάλο περιθώριο για τη χρήση του λογισμικού τους. Δυστυχώς, αν η LEC συμμερίζεται αυτή την άποψη, μπορεί να χρειαστεί να απορρίψουμε την πρότασή τους. Είναι σχεδόν αδύνατο αν αλλάξει η άδεια ενός λογισμικού που αναπτύσσεται ήδη υπό την GPL άδεια, καθώς αυτό θα σήμαινε ότι θα χρειαζόταν να πάρουμε την συγκατάθεση από κάθε ένα άτομο που συνεισέφερε έστω και μια γραμμή στον κώδικα που περιέχεται στο ScummVM.  
  
Μέχρι στιγμής το μεγαλύτερο μέρος της επικοινωνίας μας είναι ανεπίσημο και σχετικά σε γενικές γραμμές, αλλά σας διαβεβαιώνουμε ότι δεν έχουμε εξαφανιστεί, και θα σας ενημερώνουμε για τις τελευταίες εξελίξεις όσο συμβαίνουν!  
  
Επίσης, ευχαριστούμε όσους κάνουν δωρεές στο ScummVM. Έχουμε συγκεντρώσει αυτή τη στιγμή λίγα παραπάνω από $100, που ήταν ο στόχος για να τα χρησιμοποιήσουμε στην αγορά εκδόσεων των παιχνιδιών για δοκιμές, και επίσης αποταμιεύουμε για τον στόχο των $300 για την αγορά μιας άδειας του προγράμματος IDA Pro, που ομολογουμένως είναι το καλύτερο εργαλείο disassembler παγκοσμίως. Συνεχίστε τις συνεισφορές σας :)
