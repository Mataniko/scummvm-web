---
title: "Χρειαζόμαστε εικονίδια για παιχνίδια"
date: 1599417773
author: SupSuper
---

![Discord rich presence](/data/news/20200906.png)

Η επόμενη έκδοση του ScummVM θα υποστηρίζει πλούσια παρουσία με το [Discord](https://discord.gg/5D8yTtF) (Discord rich presence), ώστε να μπορείτε να δείξετε στους φίλους σας ότι παίζετε χρησιμοποιώντας το ScummVM <i>και</i> ποιό ακριβώς παιχνίδι παίζετε. Ωστόσο, για να εκμεταλλευτούμε αυτή τη δυνατότητα στο έπακρο, χρειαζόμαστε εικονίδια για κάθε υποστηριζόμενο παιχνίδι (game icons).

Αν θέλατε ποτέ να συνεισφέρετε στο ScummVM αλλά δεν μπορούσατε να βρείτε κάποιο τρόπο να αξιοποιήσετε τις σχεδιαστικές και καλλιτεχνικές σας ικανότητες, αυτή είναι η ευκαιρία σας! Ρίξτε μια ματιά στο νέο [ανοιχτό κατάλογό μας με Εικονίδια Παιχνιδιών (Game Icons repository)](https://github.com/scummvm/scummvm-icons/) όπου θα βρείτε και περισσότερες πληροφορίες για το πώς μπορείτε να βοηθήσετε.
