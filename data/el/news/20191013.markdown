---
title: "Το ScummVM 2.1.0 \"Ηλεκτρικό Πρόβατο\" (\"Electric Sheep\") έχει παραχθεί."
date: 1570828627
author: sev
---

"Η πώληση ζώων ήταν επικερδής και περίβλεπτη επιχείρηση, καθώς τα περισσότερα αληθινά ζώα αφανίστηκαν μετά τον πόλεμο στη Γη. Υπήρχαν βέβαια αρκετά ηλεκτρικά ζώα--" ω, εχμ, συγγνώμη δεν σας πρόσεξα. 

Η Ομάδα του ScummVM ανακοινώνει με ενθουσιασμό την κυκλοφορία της έκδοσης 2.1.0 του ScummVM. Αυτή η κυκλοφορία είναι ο καρπός της δουλειάς σχεδόν δύο χρόνων και προσθέτει 16 νέα παιχνίδια που βασίζονται σε 8 μηχανές, μεταφορά του ScummVM στο Nintendo Switch και περίπου 500 διορθωτικές ενημερώσεις. Όλα αυτά επιτεύχθηκαν με τη σκληρή δουλειά 147 συντελεστών με 8,493 υποβολές αλλαγών (commits) στον πηγαίο κώδικα.

Οι νέοι τίτλοι που υποστηρίζονται είναι οι ακόλουθοι:

*   *Blade Runner*
*   *Duckman: The Graphic Adventures of a Private Dick*
*   *Hoyle Bridge*
*   *Hoyle Children's Collection*
*   *Hoyle Classic Games*
*   *Hoyle Solitaire*
*   *Hyperspace Delivery Boy!*
*   *Might and Magic IV - Clouds of Xeen*
*   *Might and Magic V - Darkside of Xeen*
*   *Might and Magic - World of Xeen*
*   *Might and Magic - Swords of Xeen*
*   *Mission Supernova Part 1*
*   *Mission Supernova Part 2*
*   *Quest for Glory: Shadows of Darkness*
*   *The Prince and the Coward*
*   *Versailles 1685*

Επιπρόσθετα, αναβαθμίσαμε σημαντικά την υποστήριξη για τις πλατφόρμες Android και iOS. Θα προσέξετε επίσης το νέο facelift του περιβάλλοντος διεπαφής (GUI), την βελτιωμένη προσομοίωση ήχου Roland MT-32, τη νέα λειτουργία απλώματος εικόνας με υψηλή ακρίβεια pixel (pixel-perfect stretching mode), την υποστήριξη Κειμένου-σε-Ομιλία (Text-to-Speech) για macOS και Linux, και την υποστήριξη για συγχρονισμό των αποθηκευμένων παιχνιδιών και τη λήψη αρχείων παιχνιδιών από υπηρεσίες φιλοξενίας αρχείων στο Νέφος (cloud-based file services) (βρείτε την ενημερωμένη λίστα για τις υποστηριζόμενες πλατφόρμες στο [εγχειρίδιο χρήσης μας](https://wiki.scummvm.org/index.php?title=User_Manual/Using_Cloud_and_LAN_features))

Ως συνήθως, έχουμε βελτιώσει πολλές από τις ήδη υποστηριζόμενες μηχανές παιχνιδιών: προσθέσαμε υποστήριξη για τις κυκλοφορίες *25ης Επετείου του Myst (25th Myst Anniversary)* releases, διορθώσαμε πάνω από 100 προβλήματα στα πρωτότυπα σενάρια κώδικα της SCI (SCI scripts) που επηρέαζαν για δεκαετίες παιχνίδια της Sierra, προσθέσαμε υποστήριξη για της εκδόσεις για Amiga και FM-TOWNS του *Eye of the Beholder*, βελτιώσαμε την ποιότητα ήχου στα παιχνίδια της Humongous Entertainment, προσθέσαμε συγχρονισμό ομιλίας με κίνηση του στόματος των ηθοποιών (lip sync) στους νεότερους τίτλους περιπέτειας της LucasArts, και εξολοθρεύσαμε μεγάλο αριθμό προβλημάτων στο *Starship Titanic* και το *Bud Tucker*. Η λίστα έχει και συνέχεια, και μπορείτε να βρείτε μια πλήρη καταγραφή των αλλαγών [εδώ](https://www.scummvm.org/frs/scummvm/2.1.0/ReleaseNotes.html).

Μη ρίχνετε άλλα δάκρυα στη βροχή, και [λάβετε](/downloads/) αυτή την *ηλεκτρική* κυκλοφορία. Οι χρήστες Windows και macOS ενδέχεται να λάβουν την ενημέρωση αυτόματα εκκινώντας το ScummVM.
