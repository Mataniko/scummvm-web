---
title: "Αναφορά προόδου, αναβιωμένη"
date: 1024234560
author: ender
---

Βασικά, δεν υπάρχουν πολλά να αναφέρουμε, αλλά μην ανησυχείτε, δεν έχει νεκρώσει το πρότζεκτ. Οι περισσότεροι στην ομάδα του ScummVM είναι απασχολημένοι με θέματα της ζωής τους όπως τις σπουδές και την εργασία τους αυτό τον καιρό, αλλά ελπίζουμε ότι το δυσκολότερο κομμάτι αυτής της περιόδου θα περάσει σύντομα και θα μπορέσουμε να επιστρέψουμε δυναμικά στην επιδιόρθωση κι άλλων προβλημάτων (bugs) και την κυκλοφορία μιας νέας έκδοσης! Παρακάτω δίνουμε ένα πρόχειρο σχέδιο του πώς σκεφτόμαστε να οργανώσουμε τους επόμενους βασικούς στόχους (milestones) του ScummVM:

*   0.2.5: Όλα τα υποστηριζόμενα παιχνίδια να τρέχουν κατά το δυνατόν χωρίς πρόβλημα
*   0.3.0: Υποστήριξη των The Dig και MI1 VGA Floppy (Δισκέτες)
*   0.4.0: Υποστήριξη του Indiana Jones and The Last Crusade (Indy 3,  Ο Ιντιάνα Τζόουνς και η Τελευταία Σταυροφορία), και νέες διορθώσεις (bugfixes)
*   0.5.0: Υποστήριξη του Full Throttle, βασική υποστήριξη των CMI και Maniac Mansion
*   0.6.0: Περαιτέρω δουλειά στα CMI, MM και νέες διορθώσεις (bugfixes)
*   0.7.0: Ολοκληρώσιμο Maniac Mansion, και λειτουργικά (playable) Zak McCracken και Loom16
*   0.8.0: Ολοκληρώσιμα Zak McCracken και Loom16
*   0.9.0: Διορθώσεις και ολοκληρώσιμο CMI
*   1.0.0: Το τέλος της αρχής

Προφανώς αυτό είναι ένα πολύ γενικό πλάνο, που ενδέχεται να αλλάξει αν υπάρξει απρόσμενα σημαντική πρόοδος σε κάποιο παιχνίδι. Αλλά το παρέχουμε ώστε να έχει ο κόσμος μια βασική ιδέα της κατεύθυνσης του πρότζεκτ. Η υποστήριξη του CMI αναμένεται να είναι η δυσκολότερη, καθώς παρουσιάζει δραστικές διαφορές συγκριτικά με τις εκδόσεις της SCUMM με τις οποίες έχουμε ασχοληθεί μέχρι στιγμής. Καλές σας περιπέτειες!
