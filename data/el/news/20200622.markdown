---
title: "Βρίσκεστε σε ένα λαβύρινθο με πολλά μικρά μονοπάτια, αδιαχώριστα μεταξύ τους"
date: 1592827200
author: DreamMaster
---

Ήρθε επιτέλους η ώρα να ανακοινώσουμε την επίσημη δοκιμαστική περίοδο για την μηχανή Glk στο ScummVM, που υποστηρίζει διαδραστικά μυθιστορήματα (γνωστά και ως περιπέτειες κειμένου (text adventures)). Πρόκειται για μια συσσώρευση από επιμέρους μηχανές για να παίζετε τα παιχνίδια που χρησιμοποιούν τα διάφορα συγγραφικά συστήματα που κυκλοφόρησαν στη διάρκεια χρόνων. Αυτή τη στιγμή οι ακόλουθες επιμέρους μηχανές εισέρχονται σε επίσημη περίοδο δοκιμών:
* ADRIFT (εκτός από την έκδοση 5)
* AdvSys
* AGT
* Alan 2 &amp; 3
* Archetype (νέα επαν-υλοποίηση για την Glk από τον αρχικό κώδικα σε Pascal)
* Hugo
* JACL
* Level 9
* Magnetic Scrolls
* Quest
* Scott Adams
* ZCode (όλα τα παιχνίδια ZCode εκτός από τους τίτλους graphical version 6 της Infocom)

Άλλες επιμέρους μηχανές, όπως οι Comprehend, TADS και Quill, είναι πιθανόν να συμπεριληφθούν στο μέλλον. Οπότε όσοι από εσάς είστε οπαδοί των κλασσικών λογοτεχνικών δημιουργημάτων, ξεσκονίστε τα αγαπημένα παιχνίδια σας, και ετοιμαστείτε να τα ξαναπαίξετε. Θα χρειαστείτε μια [ημερήσια διανομή ανάπτυξης (development build)](https://buildbot.scummvm.org/builds.html). Όπως πάντα, παρακαλούμε να υποβάλετε τις αναφορές για προβλήματα στον [ιστότοπο υποβολής προβλημάτων](https://bugs.scummvm.org/).
